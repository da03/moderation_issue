Напиши висновок в кого які тактики переважають. 

Кооперативні стратегії в мовленні Нікіти Маслоу
Кооперативна стратегія спілкування передбачає активне сприяння побудові позитивних і взаємовигідних відносин між співрозмовниками. Тактика компліменту, відкритості, обіцянки та розради виступають як ефективний інструмент для досягнення цілей кооперативної комунікації.
3.2.1. Тактика компліменту
Комплімент є висловом позитивної оцінки, визнання та поваги до іншої особи. Цей позитивний акт сприяє створенню сприятливої атмосфери та підтримці міжособистісних відносин. За допомогою тактики компліменту можна підтримати та заспокоїти співрозмовника. Компліменти підсилюють взаємодію, стимулюють розвиток взаємної довіри.
1)	Федя: Класно виглядаєш!
Катя: Дякую, ти теж.
2)	Сестра: Привіт ти чого? 
Нікіта: Нічого 
Сестра: Ти перелякався, бо я страшна? 
Нікіта Що ти таке кажеш?  Ти ж для мене красотка, да?  А будеш ще краща!
В цих прикладах Нікіта та Федя використовують пряму тактику компліменту у кооперативній стратегії спілкування з метою надання підтримки та підвищення настрою своєму співрозмовнику.
В першому прикладі Федя намагається підвищити настрій та самооцінку Каті на її дні народженні. Дівчина дуже нервує, адже раніше у неї не було друзів, та вечірок. Задля зниження напруги та створення більш спокійної атмосфери Федя робить комплімент зовнішності дівчини (класно виглядаєш), вживаючи прислівник позитивної оцінки.
В другому прикладі Нікіта застосовує тактику компліменту для підтримки рідної сестри. Сестра Нікіти Маслоу стала жертвою нападу собак і потребує хірургічного втручання для відновлення свого зовнішнього вигляду. Дівчина хвилюється, що своєю завнішністю налякала брата (Ти перелякався, бо я страшна?). Нікіта, своєю чергою, реагує з гумором та використовує комплімент, щодо її зовнішності, з метою змінити хід розмови на позитивний напрямок. Нікіта зазначає: «Ти ж для мене красотка, да? А будеш ще краща!».  Вживання іменника позитивної оцінної конотації (красотка), а також вислів з порівнялиним ступенем позитивного прикметника ( будеш ще краща) допомагає заспокоїти сестру та демонструє, що брат цінує її незалежно від будь-яких обставин.
Згадані приклади ілюструють використання тактики компліменту з метою надання підтримки, підвищення позитивного настрою та зміцнення взаємин між співрозмовниками. Комплімент виступає як засіб для зміни ходу розмови.
Лера: Слухай, а ти чого не танцюєш?
Нікіта: Та якось не хочеться.
Лера: Ти що соромишся?
Нікіта: Хто я? Та нє.
(танцює)
Лера: Слухай, ну це дуже круто. 
Нікіта: Та ну, такоє. Раньше лучше було.
В цьому прикладі Лєра використала тактику компліменту з метою підтримати та збільшення самооцінки Нікіти. Поставивши провокаційне запитання про танці (Ти що соромишся?), вона створила можливість розслабити хлопця та зняти напругу. Після початкової відмови, Нікіта демонструє свої танцювальні таланти, на що Лера застосовує комплімент, підсиленим прислівником позитивної оцінки (дуже крутио). Це створило гарний настрій та підвищило самоповагу Нікіти.
Катя: Ну, якщо ти так вперто хочеш знімати ці  свої влоги, то може хоч про те, що в тебе добре виходить?
Нікіта: Блін, вона шо, не удалила? 
Катя: Та що ти! Ти класно танцюєш!
Цей приклад також гарно демонструє  використання тактики компліменту для підтримки та підвищення самооцінки. Катя висловлює своє позитивне ставлення до того, як танцює Нікіта, виражаючи це прислівником позитивної оцінки (класно). Цей комплімент є конструктивним і призначений для збільшення впевненості Нікіти у власних здібностях.
Тактика компліменту також можу бути ефективним інструментом у врегулюванні конфліктів та зниженні напруги:
Нікіта: Чуєш, Леро, так а шо я теж запрошений?
Лера: Якщо будеш без своїх дурнуватих пранків, то welcome.
Нікіта: Кстаті, гарно виглядаєш.
У цьому прикладі ми спостерігаємо використання тактики компліменту в кооперативній стратегії спілкування з метою врегулювання конфлікту та зниження напруги. Нікіта має напружені відносини з Лєрою Фаркаш, через свій відеоблог, в якому він публікує пранки про своїх однокласників. Але хлопець бажає покращити їхні стосунки та сподівається, що Лєра запросить його на вечірку. (Чуєш, Леро, так а шо я теж запрошений?) Дівчина погоджуються, за умови, якщо Нікіта Маслоу не буде жартувати у неї. (Якщо будеш без своїх дурнуватих пранків, то welcome) Щоб змінити тему, знизити напругу та встановити більш довірливі відносини, Нікіта використовує тактику компліменту, виражену прислівником позитивної оцінки в фразі (Кстаті, гарно виглядаєш).
 Ці приклади демонструють, що тактика компліменту може бути ефективним інструментом у врегулюванні конфліктів. Вона допомагає створити позитивну атмосферу, змінити сприйняття іншої сторони та сприяти налагодженню стосунків.
3.2.2. Тактика відкритості
Тактика відкритості в кооперативній стратегії спілкування містить чесне та відверте висловлення своїх думок, почуттів, мотивацій та цінностей з метою встановлення та збереженню довірливих стосунків між розмовниками. Ця тактика базується на взаємному розумінні, відкритості до діалогу та готовності до співпраці.
Словник української мови надає таке визначення поняттю відкритий: «Прямий, відвертий, щирий (про вдачу, погляд і т. ін. або людину з такою вдачею)» [Словник української мови: в 11 томах. Том 1, 1970, с. 597]. Одним із шляхів реалізації тактики відкритості є висловлення своїх намірів, цілей та мотивацій. 
Нікіта: Лера, Шо за хрень?
Лера: Це я виклала
Нікіта: Нафіга?
Лера: Тому що на хвилину побачила в тобі класного хлопця. А не того дурнуватого вилубка.
Нікіта: Але я не хочу, щоб це хтось бачив.
Лера: Чому?
Нікіта: Ну, я просто не хочу, щоб це хтось бачив. На, удаляй, заходь кудись. Удаляй! Леро, удаляй це!
Лера: Чому?
……
Нікіта: Ну це мама віддала мене у танцювальну школу. Я ходив, тупо для неї. А коли її не стало, я кинув. Зараз це нікому не треба просто.
У даному прикладі діалогу Нікіта використовує тактику відкритості з Лерою, яка полягає у вільному висловленні своїх думок, почуттів та мотивацій. Нікіта, який зазвичай не виказує своїх справжніх почуттів, ховаючись за маскою іронії та самоїронії, виявляє щирість, розповідаючи Лері про свою мотивацію щодо заняття танцями, хоча принципово приховує цей факт від однокласників та знайомих (я не хочу, щоб це хтось бачив).
Розпочинає розмову Нікіта застосовуючи конфронтативні стратегії (Лера, Шо за хрень? Нафіга?), тим самим демонструючи своє незадоволення діями дівчини, а саме тим, що вона опублікувала відео, де Нікіта танцює. Лера відповідає, що це було зроблено, оскільки вона побачила в Нікіті потенціал як класного хлопця, «а не того дурнуватого вилубка». Ця фраза має вплив на Нікіту, поступово він пом’якшує свій гнів та переходить на кооперативну стратегію спілкування. (Ну це мама віддала мене у танцювальну школу. Я ходив, тупо для неї. А коли її не стало, я кинув. Зараз це нікому не треба просто). Тактика відкритості проявляється в тому, що Нікіта починає розповідати про свою особисту мотивацію для зайняття танцями. Він зізнається, що спочатку займався танцями тільки для задоволення своєї мами. Але коли мама померла, він втратив бажання продовжувати заняття, оскільки відчув, що це більше нікому не цікаво або не важливо.
Таким чином, використання тактики відкритості дозволило Нікіті показати Лері свою внутрішню мотивацію та почуття. А Лері допомогло краще зрозуміти Нікіту та його вчинки. 
Іншим прикладом, що ілюструє тактику відкритості, є розмова між Лєрою та Деном. 
Лєра: Ден, як нога?
Ден: Лера, дякую. Якби не твоя сім’я…Самі б ми цю операцію…
Лєра: Ден, ну не могли ж ми збірну залишити без такого плавця
Ден:Слухай, а може ми ввечері кудись сходимо?
У цьому епізоді Ден використовує тактику відкритості, висловлюючи свою подяку Лєрі та її родині за допомогу у оплаті оперції на нозі, виражену дієсловом (дякую) Ця відвертість не лише виявляє щиру вдячність, але й демонструє глибоку повагу та визнання зусиль Лєриної родини, що створює основу для довірливих стосунків, показуючи готовність бути відкритим та щирим у взаєминах.
Тактика відкритості є важливою для вираження справжніх почуттів, виправлення непорозумінь чи вирішення конфліктів.
Батько: Леро, я завжди хотів з тобою поговорити про це, але якось все… Ти, пробач мені, я був поганим батьком тобі. Так-так, поганим, бо… я завжди... знаєш, цей клятий бізнес. Я хотів, щоб у вас з мамою все було. Але зараз розумію, що треба було просто бути з тобою. Тримати тебе за руку і... Гуляти, я не знаю...
Лєра: Невже ти досі не зрозумів? (емоційні питання підсилююче невже) Мені не це було від тебе потрібно. Чому ти жодного разу мене не захистив? Вона мене била, а ти розвертався і йшов на свою кляту роботу.
Батько: Так, вибач… Я не знаю… Я…
В цьому прикладі Лєра застосовує тактику відкритості в спілкуванні з батьком, застосовуючи емоційні питання (Невже ти досі не зрозумів? Чому ти жодного разу мене не захистив?) спрямовані на вираження її розчарування та невдоволення його поведінкою. Ці питання мають на меті ініціювати відкрите обговорення та залучити батька до роздумів щодо його вчинків. Зі своєю сторони, батько також готовий до відкритого діалогу, що демонструє звернення до доньки (Лєро), саморефлексія та самокритика підсилена вживанням повторів (я був поганим батьком…так-так, поганим). Це є виявом щирості, каяттям, батько визнає свої помилки в минулому, намагаючись виправити їх шляхом відвертого спілкування. Риторичні паузи (але якось все…, бо…я завжи) роблять його слова ще більш відвертими і зворушливими.
Іншим прикладом, що демонструє тактику відкритості може слугувати розмова Феді з мамою:
Мама: Тобто ви стверджуєте, що на дах ви пішли за вказівкою цього Друга?
Федя: Так, але він спілкувався з кожним окремою. Так, зі мною теж
Мама: І з Поліною?
Федя: І з Поліною, мам. Вона ж писала про це, а ти читала Нащо питаєш? Вона, як і ми, виконувала його доручення.
Мама: Знаєш шо, Федя, Поліна багато чого написала. І про тебе також. Так шо, давай розповідай, як це сталося.
Федя: Що ж, Друг дав мені ще одне доручення. Він написав, що я не зрозумію, хто я є насправді, поки не спробую зробити це з дівчиною.
Друг: Ти маєш спробувати це з жінкою.
Федя: Поліна ж зберегла один раз мою таємницю і я подумав, що і другу збереже.
…..
Мама: Федя, про шо ти говориш?
Федя: Мамо, я говорю про себе. Я спробував секс із дівчиною, І мені це не сподобалось. Абсолютно нічого. І тоді я зрозумів, шо я той... А як із цим жити? Краще ніяк.
Мама: Чекай, Федя, ти хочеш сказати...
Федя: Так, мамо, я хочу сказати, що я - гей. Так, мамо, я гей! І шо тут такого? Давай, можеш проклинати мене, виганяти з дому, але це, блін, нічого не змінить. Я гей!
Мама: Син... Подивися на мене, Федя. Я люблю тебе. Хоч тобі інколи в це не віриться, але ти мій син. Ти моя дитина! І я  буду любити тебе будь- якого І я прийму тебе будь-яким. Ти це розумієш? 
У цьому прикладі Федя застосовує тактику відкритості у спілкуванні з мамою, відверто ділячись глибоко особистими деталями свого житття,. Вживанння звертань (мам…мамо) свідчить про емоційний зв’язок між Федею та його мамою, та бажання хлопця бути почутим саме нею. Федя підкреслює свої слова за допомогою повторів (так, зі мною теж; так, мамо, я гей… я гей) та риторичних питань (І як із цим жити?... І шо тут такого?) для підсилення своїх емоцій та демонструючи бажання знайти підтримку та розумінння. 
Тактика відкритості також притаманна Поліні, яка використала її в своїх посмертних листах, наприклад: 
Чому я залишила свій перший лист саме тут, на дошці пошани? Моє фото висить тут з першого класу. Точніше, це вже мабуть соте чи двухсоте фото. Усі попередні були зіпсовані. Кожен день я йшла до цієї чортової дошки аби глянути, чи не прималювали мені свиняче рило. За 10 років ця дошка пошани стала для мене дошкою ганьби. Я сиділа на тих клятих дієтах, пила чаї, але нічого не діяло. А потім у мене почалася булімія. Я весь час хотіла їсти. Тож кожен раз мені доводилося бігти до туалету, аби вчасно виблювати все. Але нічого не допомагало. Більше в світі мені хотілося бути як усі, щоб зі мною просто привіталися. Просто почути: «Привіт», «Як справи?», «Що нового?» І не чекати після цього знущань.
У цьому прикладі Поліна застосовуєє тактику відкритості, використовуючи розповідь від першої особи для висловлення своїх думок, що створює відчуття особистого діалогу, ніби дівчина спілкується з кожним хто читає цей лист. Поліна починає свій лист з риторичного звертання (Чому я залишила свій перший лист саме тут, на дошці пошани?), намагаючись не лише привернути увагу до її послання, але й спонукаючи читачів задуматися над значенням цього місця для дівчини. Згадка про просте бажання бути привітаною без насмішок («Привіт», «Як справи?», «Що нового?») відкриває її глибоку потребу в прийнятті та розумінні з боку оточення.
Отже, тактика відкритості – один з ключових засобів для створення довірливої атмосфери, що може призвести до зміцнення взаємозв’язків між співрозмовниками. 
3.2.3. Тактика обіцянки
Тактика обіцянки в кооперативній стратегії спілкування передбачає надання обіцянок, які відповідають інтересам і потребам інших осіб, з метою збереження взаємної довіри та підтримки позитивних взаємин між споврозмовниками:
Нікіта: Маша, а де Маша? Опа! Шо, шо, мала? Пішли, в школу тебе відведу к бабушке? Шо?
Маша: Я думала, ми цілий день разом будемо.
Нікіта: Ну, вибач, вибач, ну у мене сьогодні просто багато справ. Не ображайся, пішли? А хто тут у нас така красуня?
Маша: Зроби мені так!
Нікіта: Давай наступного разу.
Приклад тактики обіцянки в цьому спілкуванні виявляється у відповіді Нікіти на пропозицію сестри провести цілий день разом. (Я думала, ми цілий день разом будемо) Нікіта відмовляється через те, що він дуже зайнятий (ну, у мене сьогодні просто багато справ), але використовує тактику компліменту, виражену прикметником позитивної оцінки (А хто тут у нас така красуня?) та обіцянки (Давай наступного разу), щоб пом’якшити свою відмову Маші. Це свідчить про те, що Нікіта цінує стосунки зі сестрою та не хочу її засмучувати. 
Також тактику обіцянки можна використовувати з метою висловлення підтримки та заспокоєння.
Нікіта: Ку-ку. Як все пройшло?
Лера: Я розповіла все чесно. Не знаю... Друга все одно не знайшли.
Нікіта: Я знайду.
Лера: Нік, у тебе завтра випускний, я не хочу, щоб ти його пропускав через мене.
Нікіта: Я не піду без тебе.
Лера: А давай, я піду з тобою? Просто не так, як усі...
Приклад тактики обіцянки в даному спілкуванні виявляється в відповіді Нікіти на повідомлення Лери про те, що друга не знайшли (Я розповіла все чесно. Не знаю...Друга все одно не знайшли). Нікіта обіцяє, що він знайде друга, вказуючи на свою готовність і бажання допомогти (Я знайду.). В даному випадку, Нікіта використовує обіцянку як засіб підтримки та заспокоєння Лери. Висловлюючи свою впевненість у здатності знайти друга і вирішити проблему він підвищує взаємодовіру між ними.
Тактику обіцянки також може виступати інструментом для уникнення суперечки:
Мама: Пообіцяй мені, що між нами ніколи не буде секретів.
Поля: Обіцяю!
Мама: Я ж твій найкращий друг?
Поля: Ти!
У цьому прикладі, Поля використовує тактику обіцянки в розмові з мамою, задля уникнення конфлікту, дає обіцянку мамі, щоб та не ставила особисті питання, оскільки на той час дівчина не готова до відвертої розмови. Мама вказує на важливість відкритості та обіцянки поділитися всім що відбувається (Пообіцяй мені, що між нами ніколи не буде секретів). Однак Поля не готова відкрито говорити, тому вона обіцяє, але не конкретизує, що саме (обіцяю). Це дозволяє їй змінити тему, уникнути прямого зіткнення і в той же час заспокоїти матір.
3.2.4. Тактика розради
Тактика розради в кооперативній стратегії спілкування використовується для вираження підтримки, співчуття та заспокоєння інших осіб у складних чи емоційно навантажених ситуаціях. Словник української мови дає таке визначення поняттю розрада: «1) Те, що приносить заспокоєння, полегшення в горі, печалі. 2) Втіха, розвага» [Словник української мови: в 11 томах. Том 8, 1977. Стор. 787.].
Катя: Зупиніть! Зупиніть! Відкрийте двері! 
Федя: Катя!
Нікіта: Відкрийте двері!
Катя: Поля, Полечко!
Федя: Вибачте будь ласка
Нікіта:Ти чого, гей? Заспокойся, все добре, Катю! Заспокойся!
Тут Нікіта використовує тактику розради, щоб заспокоїти та підтримати Катю, яка переживає паніку. Він використовує звертання (Ти чого, гей?), вимовляючи його заспокійливим тоном, щоб привернути увагу дівчини та позитивно спрямовану промову, щоб переконати Катю, що все нормально (Заспокойся, все добре, Катю!). Це допомагає зняти напругу, виразити розуміння та створити атмосферу спокою і підтримки.
Лєра: Друга все одно не знайшли…
Нікіта: Я знайду
Лєра: Нік, у тебе завтра випускний, я не хочу, щоб ти його пропускав через мене.
Нікіта: Я не піду без тебе.
Лєра: А давай, я піду з тобою? Просто не так, як усі…
Цей приклад демонструє використання тактики розради, щоб переконати співрозмовника вчинити компромісне рішення. Лєра намагається переконати Нікіту не пропускати випускний через неї. Вживанння модального дієслова «не хочу», вказує на бажання дівчини не створювати незручності для Нікіти. Риторичне питання (А давай, я піду з тобою?)  зменшує тривогу Нікіти та показує можливе рішення, яке дозволить Лєрі «піти» на випусний разом з Нікітою. 
Лера: Ден, як нога?
Ден: Лера, дякую, якби не твоя сім’я… Самі б ми цю операцію…
Лера: Ден, ну не могли ж ми збірну залишити без такого плавця.
У цьому діалозі Лєра використовує тактику розради, щоб підкреслити важливість співрозмовника та покращити його самопочуття. Вживання невимушеного звертання (Ден, як нога?) показуї її турботу та зацікавленість в стані здоров’я Дена. Використання займенника «такого» у фразі (ну не могли ж ми збірну залишити без такого плавця) підсилює значущість Деня для команди та говорить про його унікальний внесок та талант для збірної. 
Федя: На випускний ідеш?
Нікіта: Який випускний… Та й без Лери не хочу.
Федя: Приходь, Нік, як-не-як випуск - раз у житті буває. Зря ти так, я, Катя, Макс - ми ж тобі будемо тільки раді. Думаєш Маші легше буде, якщо ти будеш отак сидіти і нити? З пляшкою в руці…
У цьому прикладі Федя застосовує тактику розради, щоб підтримати Нікіту та вмовити того піти на випускний. Вживання гіперболи (випуск – раз в житті) та риторичного запитання (Думаєш Маші легше буде, якщо ти будеш отак сидіти і нити?) має на меті змусити Нікіту переосмислити рішення. Перерахувучи імена друзів Нікіти (я, Катя, Макс) Федя намагається стимулювати Нікіту погодитися на відвідування випускного в дружньому колективі.  
Катя: Федю!
Федя: Що?
Катя: Мені шкода, що ти не зміг урятувати брата
Федя: Досить
Катя: Так, почекай . Я просто хотіла сказати, що я тебе розумію. Ти, певно, весь час питаєш себе, чому він, а не ти, тому і почав спілкуватися з Другом?
Федя: Я не хочу про це говорити, Катя
У цьому прикладі Катя вдається до тактики розради, намагаючись підтримати Федю в переживанні втрати. Вона використовує звертання до Феді по імені, щоб створити більш особистий зв’язок, а емпатійне висловлення (Мені шкода, що ти не зміг урятувати брата) показує її розуміння і співчуття. Вживання модального слова «просто» та формулювання гіпотетичного питання (Ти, певно,…) мають на меті залучити Федю до відкритого обговорення його емоцій і почуттів щодо ситуації з братом.
Катя: Заспокойтеся, все буде добре.
Мама Поліни: Не буде. Більше нічого не буде. Без неї нічого. Ех ви, малі, жорстокі діти. Ви не знаєте, як це втратити сенс життя. Вона була моїм сенсом. Моїм сонечком. Моєю дівчинкою! У неї повинно було бути все. Успіх, слава, прихильники. Вона повинна була стати щасливою, стати зіркою! За нас двох.
Катя: Заспокойтесь, заспокойтеся. Все буде добре. Вона вас любила.
У цьому прикладі Катя застосовує тактику розради в діалозі з мамою Поліни. Дівчина прагне заспокоїти жінку, яка відчуває глибокий біль після втрати дочки. Вживаючи повтори (Заспокойтесь, все буде добре… Заспокойтесь, заспокойтесь. Все буде добре) Катя намагається зменшити її тривогу, підсилюючи це тим, що Поліна люила свою маму (Вона вас любила).
Катя: Довго тобі ще тут лежати?
Федя: Завтра випишуть. Порізи неглибокі.
Катя: Ну от і добре.
Федя: Що добре, Катя? Мене тепер все вважатимуть психом
Катя: Федь, ніхто тебе не вважатиме психом. Кожен із нас хоч раз думав про це.
У цьому діалозі Катя намагається підтримати Федю після його спроби самогубства, використовуючи слова розради. Федя висловлює стурбованість щодо того, як його будуть сприймати інші (Мене тепер все вважатимуть психом), на що Катя відповідає запевненням, що його вчинки не визначатимуть його особистості у суспільній думці (ніхто тебе не вважатиме психом). Дівчина використовує подвійне заперечення, яке вказує на на «неприналежність» Феді до чужих (психів), натякаючи на те, що він не один з них.  Катя згадує, що подібні думки траплялися у багатьох (Кожен із нас хоч раз думав про це), підсилюючи цю думку та створюючи атмосферу залученості до кола «своїх». Таким чином, дівчина намагається нормалізувати переживання Феді, надаючи йому розуміння та прийняття, показуючи, що він не один та забезпечуючи підтримку та співчуття.
Отже, тактика розради в кооперативній стратегії спілкування є ефективним інструментом для зміцнення взаємодовіри та створення позитивних взаємин. Вона дозволяє виявити емоційну підтримку співрозмовнику. 
3.2.5. Татика привернення уваги
Тактика привернення уваги є важливим складником кооперативної стратегії спілкування. Вона використовується з метою залучити увагу співрозмовника до власних інтересів, позицій або питань. Ця тактика може бути реалізована різними способами, зокрема, вживання емоційно насичених висловів: 
Нікіта: Федя! Ти шо, чокнутий? Та я погнав… Ти шо задумав? Та йди сюди… Я погнав. Ти шо задумав? Ви шо вообще задумали? Ви придурки кончені. Очнісь, очнісь…
Ця тактика полягає в використанні сильних, виразних слів або фраз, які можуть викликати емоційну реакцію у співрозмовника. В цьому прикладі Нікіта Маслоу використовує тактику привернення уваги на криші, щоб запобігти вчиненню самогубства його однокласниками. Він реалізує її шляхом вживання емоційно насичених висловів (чокнутий, я погнав, придурки кончені), повторів (очнісь, очнісь), риторичних питань та спонукальних речень (Ти шо, чокнутий?, Ви придурки кончені, Очнісь)  в звертанні до Феді та Каті, щоб  привернути їхню увагу та виразити незгоду з їхніми діями.
Нікіта: І ось під кінець дня приходжу я додому, показую своїй бабулі там порізані руки, всі суїцидальні нахили. А вона мені: «я давно твоєму діду казала, що тебе треба здати в дурдом». Ось так от ... А де ж підтримка і помощь на які я так сподівався? Альо, предки, роззуйте очі!
В цьому прикладі Нікіта Маслоу використовує тактику привернення уваги в своєму відеозверненні для блогу. Хлопець розповідає підписникам, як намагається привернути увагу своєї бабусі. Шляхом драматичного опису свого становища, підбираючи відповідну експресивну лексику (порізані руки, суїцидальні нахили), хлопець описує реакції на свої дії, що не відповідають його очікуванням і не є нормативними для загальної картини світу (А вона мені: «я давно твоєму діду казала, що тебе треба здати в дурдом»), вживає риторичне запитання (А де ж підтримка і помощь на які я так сподівався?) та пряме звертання (Альо, предки, роззуйте очі!). 
Тактика привернення уваги також може бути виражена шляхом вживання повторів, що може свідчити про бажання співрозмовника встановити комунікацію, наприклад: 
Батько: А ти чого тут гуляєш? 
Федя: Так я з тобою хотів… 
Батько: А так у мене справи. 
Федя: Так я поговорити хочу. 
Батько: Давай потім поговоримо. 
Федя: Тато!
У цьому прикладі ми можемо спостерігати застосування тактики привернення уваги в комунікативній взаємодії між батьком і сином. Спочатку, коли  батько запитав Федю про причину його присутності (А ти чого тут гуляєш?), хлопець вказав на своє бажання приєднатися до батька (Так я з тобою хотів…). Проте, навіть не давши до говорити синові, батько відзначив, що у нього справи. Використовуючи повтори (Так я поговорити хочу) та емоційно забарвлене звертання (Тато). Федя намагається привернути батьківську увагу та знайти можливість налагодити комунікацію, незважаючи на те, що у батька є інші справи, які він вважає пріоритетними.
