Характеристика продукції. Показники обягу виробництва.

В процесі виробництва людина взаємодіє з певними засобами виробництва і створює конкретні матеріальні блага. Отже останні є продуктами праці, тобто споживною вартістю, речовиною природи, пристосованою людиною за допомогою знарядь праці до своїх потреб. Матеріальний результат праці у більшості випадків виступає у формі конкретного продукту – продукції (виробу). Упродовж певного часу продукція, що виготовляється перебуває на різних стадіях технологічного процесу і з огляду на це називається незавершеним виробництвом, напівфабрикатом чи готовим для споживання продуктом (виробом).

Загальновідомо, що продукти праці є придатними для різних сфер (способів) використання у народному господарстві. Зокрема зерно може слугувати сировиною для виробництва борошна або виготовлення пива та горілки, використовуватись як корм для худоби чи насіння для його відтворення. Продукт праці, що існує у готовій для споживання формі, може знову стати сировиною для виробництва продукту (наприклад, виноград – для виготовлення виноградного соку, вина). Чи стає конкретна споживна вартість засобом виробництва або кінцевим предметом споживання, цілком залежить від подальшої функції та її місця у процесі праці.

Для загальної характеристики продукції (робіт, послуг) практичне значення є їх класифікаціяза певними ознаками (рис. 6.6). Так, в промисловостіза економічним призначенням продукція підприємств поділяється на продукцію групи «А» і «Б».

+Продукція групи «А» представляє собою засоби виробництва, що виступають основою розвитку промисловості, оскільки формують її виробничу базу. Наведена група поділяється на засоби праці (сукупність верстатів, станків, механізмів, що використовуються людьми в процесі створення матеріальних благ) та предмети праці (те, що складає матеріальну основу майбутньої продукції).

Продукція групи «Б» представляє собою предмети безпосереднього споживання, що використовуються населенням в суспільному житті. В свою чергу продукція цієї групи поділяється на продовольчі та непродовольчі товари.

а ступенем готовностіпродукція підприємства поділяється на готові вироби, незавершене виробництво та напівфабрикати.

Готові вироби – це продукція, повністю закінчена обробкою в межах даного підприємства, визнана придатною для використання відповідно до діючих стандартів якості і передана на склад з оформленням відповідних документів.

Незавершене виробництво –це предмети праці, обробка (переробка) яких не завершена у тому або іншому виробничому підрозділі підприємства. Вони перебувають безпосередньо на робочих місцях або ж у процесі транспортування від одного робочого місця до іншого. До напівфабрикатів власного виготовлення відносять ті предмети праці, що повністю оброблені (перероблені) у даному виробничому підрозділі підприємства, але потребують подальшої обробки в інших підрозділах (наприклад, поковки, штамповки, відливки та інша продукція заготовчого виробництва).

Напівфабрикати – це продукція, що не пройшла всіх установлених технологічним процесом стадій виробництва й потребує доопрацювання або укомплектування.

За видом матеріальні результати праці поділяються на виконану роботу, вироблену продукцію та виконану послугу.

Виконані роботипредставляють собою послуги, що мають матеріальну основу.

Продукція – це загальна сукупність продуктів, що є результатом виробничого процесу окремого підприємства, галузі або всієї національної економіки країни за певний проміжок часу.

Виконана послуга – це діяльність, спрямована на задоволення потреб інших осіб за виключенням діяльності, що здійснюється на основі трудових взаємовідносин. Як правило, послуга є нематеріальною.

За складністювиготовлення виділяють основну, супутню та побічну продукцію підприємства.

Основна продукція є результатом діяльності підприємства без урахування відходів.

Супутня продукція– це продукція, отримана в одному технологічному циклі (процесі) одночасно з основною, яка за якістю відповідає стандартам і призначена для подальшої обробки або відпуску споживачам.

Побічна продукція – це продукція, яка випускається разом з основною, має самостійну цінність і, на відміну від супутньої, не потребує додаткових витрат

(макуха при виробництві рослинного масла, патока, отримана при виробництві цукру).

За показниками вимірупродукція підприємства характеризується за такими групами як натуральні, якісні та вартісні показники.

Натуральні показникипредставляють собою обсяг виробництва в конкретних фізичних одиницях у номенклатурі й асортименті. Натуральні вимірники (показники) залежать від специфіки продукції, тому можуть бути зазначені в погонних метрах, м3, штуках, кг, т тощо.

Номенклатура продукції – це перелік найменувань виробів, завдання з випуску яких передбачене планом виробництва. Номенклатура продукції підприємства може бути централізованою і децентралізованою. Централізована номенклатура формується шляхом складання державних контрактів (фінансуються за рахунок держбюджету України) і державних замовлень на продукцію (фінансуються за рахунок власних коштів підприємства і кредитних ресурсів). Децентралізована номенклатура формується підприємством самостійно на основі вивчення ринкового попиту на продукцію і встановлення прямих контактів зі споживачами шляхом укладання договорів на постачання.

Асортимент продукції– це сукупність різновидів продукції кожного найменування, що дещо відрізняються за розмірами, потужністю, дизайном і іншими параметрами.

Існують також умовно-натуральні показники(наприклад, умовна банка консервів, мовна цеглина, на ремонтних підприємствах – кількість умовних ремонтів, у взуттєвій промисловості – умовні пари взуття) іподвійно-натуральні показники(наприклад, виробництво тканин може вимірюватись квадратними і погонними метрами, виробництво сталевих труб – тоннами і метрами).

Значення натуральних показників в умовах ринку зростає, оскільки вони дозволяють оцінити ступінь задоволення запитів споживачів у конкретних товарах і врахувати якісні характеристики товарів.

Якісні показникипродукції характеризують здатність сукупних характеристик продукції задовольняти вимоги споживачів. Основними класами характеристик якості є наступні:

фізичні – механічні, електричні, хімічні, біологічні;

органолептичні - пов’язані з нюхом, дотиком, смаком, зором, слухом;

поведінкові – увічливість, чесність, правдивість;

часові – пунктуальність, безвідмовність, готовність;

ергономічні та функціональні – пристосованість до фізіологічних особливостей людини, швидкість, ємність, вантажомісткість тощо.

Вартісними показникамипродукції на більшості підприємств вважаються показники товарної, валової, чистої та реалізованої продукції.

Товарна продукція (ТП)– це вироблена і призначена для реалізації підприємством готова продукція і завершені роботи виробничого характеру на сторону.

Валова продукція (ВП)– показник, що характеризує у грошовому виразі загальний обсяг продукції, виробленої на підприємстві, незалежно від того, чи буде вона реалізована на сторону чи спожита всередині самого підприємства.

Чиста продукція (ЧП)– це частина вартості товарної продукції за винятком матеріальних витрат, необхідних для її виробництва.

Реалізована продукція (РП)– це продукція, що продана підприємством і оплачена покупцем.

Моментом реалізації вважається надходження коштів на розрахунковий рахунок постачальника за умови, що оплачена продукція дійсно була відвантажена споживачу.ЗМЕНШИ В ДВА РАЗИ ТЕКСТ