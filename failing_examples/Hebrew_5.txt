אותו דבר על ארבעת הנגנים הבאים

יובל אטלס
נולד ב-1990 בתל אביב. אחרי לימודי חלילית ואבוב מצא יובל את הקונטרבס כאתגר חדש ומסקרן. אחרי תקופת לימודים אצל ניר קומפורטי, הגיע לגרמניה להמשך לימודיו, אצל היינריך בראון, אלכסנדרה סקוט ואלכסנדרה הנגסטבק, בבתי הספר למוסיקה במינכן ובקרלסרוהה. בנוסף השתלם יובל בלימודי מוסיקה עתיקה וביצוע היסטורי בצרפת אצל נגן הקונטרבס ג'ונת'ן קייבל.
מורים נוספים שהשפיעו על נגינתו בכיתות-אמן שונות: יאנה סאקסלה, דורין מארק, מאת'יו מקדונלד, נביל שהאטה, אודון ראץ, גונטר קלאוס, דיין רוברטס, ג'וזף קארבר, מגי אורקוהארט, אקסל בושו, צ'אבי פוארטאס ורבים אחרים.
כנגן קונטרבס מודרני יובל ניגן עם חוזים זמניים בתזמורות של ויסבאדן, מאיינץ, גוטינגן ובילפלד. בסצנה ההיסטורית בתזמורות כמו: הופקאפלה שטוטגרט ותזמורת הבארוק של שטוטגרט, קלנר אקדמי, תזמורת הבארוק של ברמן, אנסמבל הרמוני אוניברסל, קונצ'רטו פוסקארי, בולווארד בארוק, אנסמבל קפה-באום, לה קונסר לוראן. יובל השתתף בתכנית האקדמי של תזמורות "המוסיקאים של הלובר" ושל קולז'יום ווקאל גנט. בדרכו ניגן תחת מנצחים כמו פיליפ הרווגה, לואי לאנגרה, רפאל פישון, מארק מינקובסקי, לאונרדו גארסיה אלרקון, פרידר ברניוס, דניאל ברנבויים, דניאל הארדינג, זובין מהטה.
יובל העביר כיתות אמן בסין, גואטמאלה, ברזיל ובישראל. בנוסף לקונטרבס יובל מנגן בכל משפחת הגמבות.


גילי רינות – קלרינט קלאסי 
נגנית הקלרניט גילי רינות היא אמנית מובילה בתחום המוסיקה העתיקה ומומחית לביצוע בכלים היסטוריים.
מרבה להקליט ולהופיע ברחבי העולם עם תזמורות בולטות בתחום הביצוע התקופתי, כגון הקליינה קונצרט,
קונצ׳רטו קלן, האקדמיה של וינה, אנסמבל באך ההולנדי, התזמורת החדשה, אירופה גלנטה, תזמורת הברוק אורפאו,האקדמיה של קלן, תזמורת הברוק ירושלים ותזמורת מוצרט הישראלית.
בתחום המוסיקה הקמרית ניגנה בין השאר עם אנסמבל פניקס ,אנסמבל זפירו,  אקדמיה דניאל, הרמוני בוהמיין, אנסמבל שונברון, האנסמבל הרומנטי הישראלי  וטריו ארואיקה – עמו זכתה בפרס ראשון בהצטיינות בתחרות היוקרתית למוסיקה עתיקה בברוז'. כסולנית הקליטה את הקונצ'רטו של מוצרט לקלרינט באסט בחברת התקליטים פרופיל נקסוס, ואת הקונצ'רטי
ויצירות הסולו לשאלומו מאת פאש וגראופנר עם אקדמיה דניאל בחברות   HR- ו CPO
את השכלתה המוסיקלית רכשה גילי רינות באוניברסיטת ת"א, שם סיימה תואר ראשון במוסיקולוגיה ופסיכולוגיה,
באקדמיה ע"ש רובין בת"א; ובקונסרבטוריון המלכותי של האג .עם מוריה נמנו ריצ'רד לסר, אילן שול, גרשון
פרנסקי ואריק הופריך.

טלי גולדברג היא בוגרת בית הספר הגבוה למוזיקה בלונדון, גילדהול, שם למדה אצל פרופ' יפרח נאמן.
טלי היא ממייסדות 'הרביעייה העכשווית' בשנת 2001. הרביעייה זכתה בפרס הראשון בתחרות בינלאומית למוזיקה עכשווית בפולין, ומופיעה בקביעות בפסטיבלים בעולם ובישראל. 
טלי שמשה כנגנית מובילה באנסמבל סולני תל אביב, וכיום היא נגנית אורחת בקאמרטה ברן, קאמרטה ז׳נבה וסולני קופנהאגן.
משנת 2011 עד 2015 היתה טלי חברה ברביעיית רובנס ההולנדית. עם הרביעייה הופיעה במיטב הפסטיבלים והסדרות למוסיקה קאמרית באירופה ובארה"ב, הקליטה 2 תקליטורים והיתה פעילה בהוראה וקידום המוסיקה הקאמרית במסגרות שונות.
טלי פעילה מאד בתחום המוזיקה העתיקה. היא מנגנת בכינור בארוק בתזמורת הבארוק ירושלים , בארוקדה, אנמסבל פניקס, נגני מוצרט הישראלים ועוד.
נוסף לעיסוקה כמבצעת טלי מלמדת כינור ומדריכה הרכבים קאמריים במסגרת המרכז למוסיקה ירושלים במשכנות שאננים, קונסרבטוריון שטריקר ומכללת לוינסקי לחינוך.
בשנת 2018 טלי הצטרפה לרביעיית כרמל ועימה היא מופיעה בכל האולמות החשובים בארץ עם הסדרה המוסברת ״מעבר לקשת״.

אלון ראובן -  קרן 
 את לימודיו בקרן יער החל אלון בגיל 10 עם המורה יעקב קלינג . בגיל 12 כבר הופיע כסולן , 
ועד שירותו הצבאי הספיק להופיע כסולן עם תזמורות במשכן הנשיא, בהופעות רדיו ובשידורים ישירים בטלוויזיה . במהלך תקופת לימודיו בארה"ב  אצל הסולן דיויד  ג'ולי ייסד את הסדרה הקאמרית ב – INTERNATIONAL HOUSE  (ניו יורק ),  והופיע עם קבוצת מוזיקה קאמרית שייסד שם . 
לאחר לימודיו בארה"ב המשיך לאקדמיה ע"ש פרנץ ליסט בבודפשט , שם למד אצל הפרופסור פרידריך אדם. עם חזרתו לארץ, כיהן כנגן ראשון בתזמורת הקאמרית הקיבוצית . כיום הוא מכהן כנגן ראשי בתזמורת  הקאמרטה הישראלית ירושלים . 
בנוסף לנגינתו כסולן בארץ ,בארצות הברית ובגרמניה, אלון  הוא מוסיקאי קאמרי מבוקש. הופיע עם אנסמבל מיתר,  אנסמבל המאה ה – 21 למוסיקה עכשווית, והפרוייקט הקאמרי הישראלי  בכל הסדרות והפסטיבלים המובילים בארץ.
כמו כן ניגן  עם אנסמבל וילה מוסיקה  הגרמני.
תחומי פעילותו כוללים גם  נגינת ג'אז עכשווי(  אנסמבל ידיד) רוק (כנסיית השכל, הגרובטרון, ערן צור ), ונגינה בכלים היסטוריים ( תזמורת מוצרט הישראלית, אנסמבל פניקס,  ברוקאדה). 
אלון ראובן פעיל מאוד כמורה: הוא מעביר כיתות אמן, מנחה את קבוצות הקרן של התזמורת הפילהרמונית הצעירה ותזמורת הנוער לאומית , מלמד מוסיקה קאמרית ופעיל בכינון קשרי קהילה ומוסדות להוראת מוזיקה . 
היה ממקימי צוות ההיגוי של "יום הקרן הישראלי "
